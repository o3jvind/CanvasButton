# cCanvasButton

cCanvasButton er en custom control til XOJO og som navnet indikerer en knap baseret på en Canvas Control.
Knappen kan fungere som “Push Button”, “Toggle Button” og “Sticky Button” og har seks forskellige tilstande – nemlig:

Normal
Hover
Down
Toggled
Hover Toggled
Down Toggled.

Ja, i virkeligheden har den 12 forskellige tilstande fordi alle 6 tilstande kan konfigureres individuelt til “Dark Mode”.

Knappen understøtter alpha og man kan således bruge billeder med alpha kanaler. Både som deciderede billeder og som alpha masker. Endda på samme tid.

Billederne bliver skaleret så de passer til knappens dimensioner – pas på aspect ratio

Derudover kan man anvende en baggrundsfarve som kan modificeres med afrundede hjørner og  bruges til at lave runde knapper.

Musemarkøren kan sættes for Hover og Down.

Alt kan konfigureres i IDE’en eller under afvikling.
